# Koncept Automatizacije Procesa Regrutacije i Selekcije

Osnovna namena ovog servisa je automatizacija procesa regrutacije i selekcije za poslodavce i pomoć kandidatima u usavršavanju veština, sticanju znanja, razvoju karijere i pronalaženju željenog posla.

Servis sadrži dva dela: deo namenjen kandidatima i deo namenjen poslodavcima.

## Kandidati:

- Od kandidata se traži da popune i ažuriraju svoj profil. Podsticaj za to bi bio bolji pristup resursima za razvoj karijere i personalizovan pristup izboru poslova prema njihovim kompetencijama i aspiracijama.
- Gamifikacija je sastavni deo procesa ažuriranja ličnog profila.
- Kandidat ima mogućnost izbora karijere/a kojim bi želeo da se bavi [definisane kategorije poslova]. Nakon izbora željenog karijernog puta, algoritam bi u skladu sa izborom i na osnovu unetih kompetencija i prethodnog radnog iskustva, bio podrška u karijernom putu kandidata.
- Veza između razvoja karijere i neophodnih znanja i veština koje bi kandidat mogao da usavrši preko dela Razvoj karijere. Resursi za učenje bi bili organizovani prema nivoima znanja. Automatizacija traženja materijala sa dostupnih servisa [npr. YT, Khan Academy, SkillShare, Alison, Udemy, LinkedIn Learning i dr.].
- Kandidat ima mogućnost testiranja ličnosti, znanja i veština. Ponavljanje testiranja bi bilo moguće nakon određenog vremena. Rezultati testiranja opciono mogu biti javni.
- Oglasi za posao se sortiraju prema preferencijama korisnika i postojanju kompetencija kandidata koje posao traži.
- Kandidati koji nemaju znanja/veštine koje traži otvorena pozicija ne bi imali mogućnost apliciranja na tu poziciju.
- Kandidati mogu da generišu elektronsku verziju radne biografije.
- Kandidat ima mogućnost ocenjivanja uslova rada i ostavljanje recenzije.
- Materijali za upravljanje stresom, balansiranje posao-slobodno vreme, očekivano ponašanje tokom prvog dana na poslu, optimalno ponašanje tokom intervjua i sl. su dostupni kandidatima.
- Broj apliciranja je ograničen na određeni vremenski period.

## Poslodavci:

- Mogućnost oglašavanja otvorene pozicije. Iznos plate je obavezan.
- Poslodavac ima mogućnost pristupa karijernom profilu kandidata i rezultatima njegovih testova (sadržajima kandidata koji su aplicirali za posao kod poslodavca ako kandidat u svojim podešavanjima to dozvoli).
- Interpretacija testova (npr. testova ličnosti) bi bila automatizovana na osnovu ekspertskih znanja iz oblasti konkretnog psihološkog instrumenta.
- Poslodavci imaju pristup ATS servisu [applicant tracking system] preko kog bi upravljali selekcijom kandidata. Pored kandidata koji su se javili na oglas, poslodavac može da uključi i kandidate koji su se ranije javljali na oglase poslodavca pod uslovom da je to u skladu sa aktivnim GDPR-om.
- Ocena koju kandidat (anonimno) dobije u ATS-u (zajedno sa ocenama drugih poslodavaca) bi upravljala algoritmom sortiranja kandidata u ATS-u ('talent skor' i dr.).
- INTERVJU: Poslodavac ima na raspolaganju servis za audio/video razgovor sa kandidatom. Pre početka intervjua, postoji mogućnost generisanja intervju pitanja na osnovu traženih kompetencija. Svako pitanje bi sadržalo ekspertsko objašnjenje dobrih i loših odgovora. Intervjuer je upoznat i sa apekatima ponašanja kandidata na koje bi trebao da obrati pažnju tokom intervjua.
- Poslodavac/korisnik ima mogućnost dodavanja svojih pitanja kao i ocenjivanja ponuđenih (prilagođavanje generatoru pitanja stilu intervjuisanja [bihevioralna, informativna, problem-solving itd.]). Na osnovu dodatno unetih pitanja, ocena postojećih, informacija o delatnosti korisnika i vrsti posla, algoritam generiše listu pitanja za intervju.
- Kandidati i intervjuer bivaju obavešteni o početku intervjua putem notifikacija.

## Ostalo:

- Kompletna korespondencija između poslodavca i kandidata funkcioniše preko sistema notifikacija.
- Poslodavci imaju mogućnost postavljanja 'default' koraka selekcije prema sopstvenim preferencijama.
- Aplikacija sadrži sistem notifikacija prema kandidatima i poslodavcima.
